විකාශනය(broadcast) යනු එක් sprite එකකින් සෑම sprite එකකටම සවන් දිය හැකි ආකාරයෙන් පණිවිඩයක් යවන ක්‍රමයකි. එය ශබ්ද විකාශන යන්ත්‍රයක් හරහා කළ නිවේදනයක් මෙන් සිතන්න.

### විකාශනය කරන්න

විකාශන කට්ටියක්(broadcast block) නිර්මාණය කර එයට නමක් ලබා දීමෙන් විකාශනයක් කළ හැකිය:

+ **Events** යටතේ ඇති **විකාශන(broadcast)** කට්ටියක්(block) තෝරන්න.

+ පතන මෙනුවේ ඇති **නව පණිවිඩය(New Message)** තෝරන්න.

![විකාශන(broadcast) කට්ටි(block) පතන මෙනුව](images/broadcast-block.png)

+ ඉන්පසු ඔබේ පණිවිඩය ටයිප් කරන්න

![විකාශනයක්(broadcast) සාදන්න](images/new-broadcast.png)

පණිවිඩ පෙළ ඔබ කැමති ඕනෑම දෙයක් විය හැකි නමුත් විකාශනය සඳහා නිවැරදි විස්තරයක් ලබා දීම ප්‍රයෝජනවත්වේ. පණිවිඩය ලැබුණු විට කුමක් සිදුවේද යන්න ඔබ ලියන කේතය(code) මත රඳා පවතී.

### විකාශනය ලබාගන්න

මෙම කට්ටිය(block) භාවිතා කිරීමෙන් sprite එක විකාශනයකට ප්‍රතික්‍රියා කරයි:

![විකාශනය ලබාගන්න](images/receive-a-broadcast.png)

මෙම කට්ටියට(block) පහළින් තවත් කට්ටි(blocks) එක්කරගත හැක, එමගින් sprite එකකට විකාශන පනිවිඩයක් ලැබුණු විට කුමක් කළ යුතු දැයි කියවේ.

![උදාහරණයක් ගන්න](images/receive-example.png)