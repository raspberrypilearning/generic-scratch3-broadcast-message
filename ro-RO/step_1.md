Difuzarea unui mesaj este o modalitate prin care un personaj poate fi auzit de toate celelalte personaje. Gândește-te exact ca la un anunț făcut la difuzor.

### Trimite un mesaj

Poți trimite un mesaj adăugând un bloc difuzează și dându-i un nume:

+ Caută blocul **difuzează** în categoria **Evenimente**

+ Selectează **Mesaj nou** din listă.

![lista din blocul de difuzare](images/broadcast-block.png)

+ Apoi scrie mesajul tău

![Crearea unei transmisiuni](images/new-broadcast.png)

Textul mesajului poate fi orice dorești, dar este bine să fie unul descriptiv. Ce se întâmplă când mesajul este primit, depinde de codul pe care l-ai scris.

### Primește un mesaj

Un personaj poate reacționa la un mesaj folosind acest bloc:

![Receptionarea unei transmisiuni](images/receive-a-broadcast.png)

Poți adăuga blocuri sub acest bloc pentru a spune personajului ce să facă atunci când primește mesajul difuzat.

![Exemplu de transmisiune](images/receive-example.png)