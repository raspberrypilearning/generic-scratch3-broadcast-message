Objava je način, na katerega figura pošlje sporočilo, ki ga lahko slišijo vse figure. Razmišljaj o njej, kot da bi šlo za objavo preko zvočnika.

### Pošlji objavo

Objavo lahko pošlješ tako, da ustvariš blok "objavi" in jo poimenuješ:

+ Poišči blok **"objavi"** med **Dogodki**

+ V spustnem meniju izberi **Novo sporočilo**.

![spustni meni bloka "objavi"](images/broadcast-block.png)

+ Nato vnesi svoje sporočilo

![Ustvari objavo](images/new-broadcast.png)

Besedilo sporočila je lahko karkoli, vendar je za uporabnost pomembno, da ima objava smiseln opis. Kaj se zgodi po prejemu sporočila je odvisno od kode, ki jo napišete.

### Sprejem objave

Figura se lahko odzove na objavo z uporabo tega bloka:

![Prejem objave](images/receive-a-broadcast.png)

Pod tem blokom lahko dodaš bloke, ki povedo figuri, kaj naj stori, ko prejme neko objavo.

![Primer prejema objave](images/receive-example.png)